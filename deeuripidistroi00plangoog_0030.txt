...m-.-

At nodum desiderant in hac fabula. Sane vero hanc
fabulam nemo ad implicatum referet tragoediae genus.
Verum enim vero in ea discrimen quoddam fortunae
inest. Proxima nocte llium ab Achivis captum erat.
Jam postquam furor et caedes, quae cum primo impetu
conjuncta sunt, paulisper resederunt, spes erat, fore,
ut Achivi a saevitia plane desisterent. Sed juxta fieri

potuit, ut denuo saevire inciperent. Quare captivae
,Troades anxiae fluctuabant inter spem ac metum. At

mox fortunam in deteriorem partem vergere vident,
immo duriora experiuntur, quam ante timuerant. Itaque
nulla est ratio, cur de infelici hujus fabulae exitu un-
quam dubitemus. Verumtamen quoniam omnes res,
a quibus illud discrimen pendet, extra fabulam sitae
sunt ‚ nodus in ea non inest. Sed satis est, discrimen
fortunae inesse et actionem fabulae habere initium et
medium et finem, quae tria Aristoteles Poet. 7, 2-7,
in justa fabula requirit. Initium autem ejus actionis,
quam Troades continent, est Ilii expugnatio, in prologo
a Neptuno narrata3 medium sortitio captivarum et saeva
facta in Cassandram, Polyxenam, Astynactem3 fim‘s capti-
varum in naves deductio.

Ceterum praecipuae virtutes hujus tragoediae non in
actione positae suut, sed in morum imitatione et de-
scriptione affectuum. Praeclare enim componuntur -di-
versa ingenia Hecubae et Andromachae et Cassandrae.
Hecuba, quae haud dubie primas partes ἒ in hac fabula
tuetur, acri mulier animo ac paene virili, calamitatibus,
quibus obruitur, vehementer commovetur, et rabiem

quandam doloris ostendit, ut ait Cicero Tusc. 3, 26. Cas-
* sandra contra infortunium generoso animo perfert, ma·

lorum ictus illa quidem et ipsa sentiens, sed divino

