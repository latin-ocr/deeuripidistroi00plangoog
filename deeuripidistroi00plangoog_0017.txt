..9-

niensibus erat gratissima. Et scite Euripides eam re·
gionem vocat Φοινίκας ἀντήρη, quum Siciliam Athe-
nienses maxime ob amplissimum cum Carthagine com-
mercium expeterent. Quid quod societatem Carthagi-
niensium ambierant ad Syracusanos opprimendos ¹4).
Nec minus tunc Italicarum civitatum societas Athenien-
sibus erat curae. Sed pleraeque recusaverant, quomi-
nus ad societatem Atheniensium accederent. Thurii 'au-
tem eorum classem in Siciliam praetervehentem summa
benevolentia apud se exceperant omniumque rerum co·
piis sublevaverant 1⁵). Hinc laudes Thuriorum ab Eu-
ripide per Crathin fluvium significatae. Athenas autem
ipsas primo loco laudari quis est, qui miretur? Tum
sequitur vituperatio Spartae. Nam etsi tum pax erat
Atheniensibus cum Spartanis, tamen mutuum eorum
odium in dies gliscebat. Deinde Thessalia cum laude
nominatur 3 cujus amicitiam Athenienses studiose cole-
bant, ex quo ante tresvannos Perdiccas, Macedonum rex,
a partibus eorum defecerat. Initio parodi Pirene fonte
memorato Corinthus vituperatur, Atheniensibus dudum
infestissima. Sic Athenae et socii laudantur, iis vero
civitatibus, quae tum hostes erant, obtrectatur. Quid
autem? Nonne haec etiam magnorum Dionysiorum tem-
pori conveniunt? Non puto. Neque enim EuripideS,
nisi Atheniensium exercitus jam in Sicilia fuisset, tam
multis verbis Siciliam et Thurios commemorasset, quippe
Jui expeditionem Sicilicam et magnifica Atheniensium
tonsilia non admodum probaret. Quod colligo quum

14) Thuc. vl, 88. ·
15) Diodor. XIII, 3. cf. L. semler, de rebus Thuriorum.
ιοιι. 1838. pag. si.

